---
title:  "Daily poem for my girlfriend"
date:   2022-01-01
tags: [Poem]
render_with_liquid: false
---

001. 愿得一心人，白头不相离 - 卓文君
002. 相思相见知何日？此时此夜难为情 - 李白
003. 忆君心似西江水，日夜东流无歇时 - 鱼玄机
004. 相思相望不相亲，天为谁春 - 纳兰容若
005. 去年花里逢君别，今日花开又一年 - 韦应物
006. 相寻梦里路，飞雨落花中 - 晏几道
007. 白云千里万里，明月前溪后溪 - 刘长卿
008. 海水梦悠悠，君愁我亦愁，南风知我意，吹梦到西洲 - 西洲曲
009. 思君如流水，何有穷已时 - 徐干
010. 春来秋去相思在，秋去春来信息违 - 鱼玄机
011. 晓看天色暮看云，行也思君，坐也思君 - 唐寅
012. 相逢情便深，恨不相逢早 - 施酒监
013. 欲得周郎顾，时时误拂弦 - 李端
014. 涉江采芙蓉，兰泽多芳草。采之欲遗谁？所思在远道 - 两汉佚名
015. 千秋万古，为留待骚人，狂歌痛饮，来访雁丘处 - 元好问
016. 雨打江南树。一夜花开无数。绿叶渐成阴，下有游人归路。与君相逢处。不道春将暮。把酒祝东风，且莫恁、匆匆去 - 王安石
017. 月华星彩坐来收，岳色江声暗结愁。半夜灯前十年事，一时和雨到心头 - 杜荀鹤
018. 何处花香入夜清？石林茅屋隔溪声。幽人月出每孤往，栖鸟山空时一鸣。草露不辞芒屦湿，松风偏与葛衣轻。临流欲写猗兰意，江北江南无限情 - 王守仁
019. 一自移家入紫烟，深林住久遂忘年。山中莫道无供给，明月清风不用钱 - 王守仁
020. 山石犹有理，山木犹有枝。人生非木石，别久宁无思。 - 王守仁
021. 铿然舍瑟春风里，点也虽狂得我情 - 王守仁
022. 四十馀年睡梦中，而今醒眼始朦胧。不知日已过亭午，起向高楼撞晓钟 - 王守仁
023. 灵峭九万丈，参差生晓寒。仙人招我去，挥手青云端 - 王守仁
024. 木末芙蓉花，山中发红萼。涧户寂无人，纷纷开且落。 - 王维
025. 桃红复含宿雨，柳绿更带朝烟。花落家童未扫，莺啼山客犹眠。 - 王维
026. 荆溪白石出，天寒红叶稀。山路元无雨，空翠湿人衣 - 王维
027. 清川带长薄，车马去闲闲。流水如有意，暮禽相与还。荒城临古渡，落日满秋山。迢递嵩高下，归来且闭关 - 王维
028. 独坐悲双鬓，空堂欲二更。雨中山果落，灯下草虫鸣。白发终难变，黄金不可成。欲知除老病，唯有学无生 - 王维
029. 轻阴阁小雨，深院昼慵开。坐看苍苔色，欲上人衣来。 - 王维
030. 惟有相思似春色，江南江北送君归。- 王维
031. 寂寞掩柴扉，苍茫对落晖。鹤巢松树遍，人访荜门稀。绿竹含新粉，红莲落故衣。渡头烟火起，处处采菱归。 - 王维
032. 萋萋春草秋绿，落落长松夏寒。牛羊自归村巷，童稚不识衣冠。 - 王维
033. 移舟泊烟渚，日暮客愁新。野旷天低树，江清月近人。 - 孟浩然
034. 潮落江平未有风，扁舟共济与君同。时时引领望天末，何处青山是越中。 - 孟浩然
035. 弦弦掩抑声声思，似诉平生不得志。低眉信手续续弹，说尽心中无限事。 - 白居易
036. 绿蚁新醅酒，红泥小火炉。晚来天欲雪，能饮一杯无？ - 白居易
037. 我有所念人，隔在远远乡。我有所感事，结在深深肠。乡远去不得，无日不瞻望。肠深解不得，无夕不思量。 - 白居易
038. 花非花，雾非雾。夜半来，天明去。来如春梦几多时？去似朝云无觅处。 - 白居易
039. 南浦凄凄别，西风袅袅秋。一看肠一断，好去莫回头。 - 白居易
040. 已讶衾枕冷，复见窗户明。夜深知雪重，时闻折竹声。 - 白居易
041. 天平山上白云泉，云自无心水自闲。何必奔冲山下去，更添波浪向人间。 - 白居易
042. 霜草苍苍虫切切，村南村北行人绝。独出门前望野田，月明荞麦花如雪。 - 白居易
043. 弄石临溪坐，寻花绕寺行。时时闻鸟语，处处是泉声。 - 白居易
044. 春风先发苑中梅，樱杏桃梨次第开。荠花榆荚深村里，亦道春风为我来。 - 白居易
045. 晨起临风一惆怅，通川湓水断相闻。不知忆我因何事，昨夜三回梦见君。 - 白居易
046. 凉冷三秋夜，安闲一老翁。卧迟灯灭后，睡美雨声中。灰宿温瓶火，香添暖被笼。晓晴寒未起，霜叶满阶红。 - 白居易
047. 大都好物不坚牢，彩云易散琉璃脆。 - 白居易
048. 丝纶阁下文书静，钟鼓楼中刻漏长。独坐黄昏谁是伴，紫薇花对紫微郎。 - 白居易
049. 朝从紫禁归，暮出青门去。勿言城东陌，便是江南路。扬鞭簇车马，挥手辞亲故。我生本无乡，心安是归处。 - 白居易
050. 小娃撑小艇，偷采白莲回。不解藏踪迹，浮萍一道开。 - 白居易
051. 春未老，风细柳斜斜。试上超然台上看，半壕春水一城花。烟雨暗千家。寒食后，酒醒却咨嗟。休对故人思故国，且将新火试新茶。诗酒趁年华 - 苏轼
052. 春宵一刻值千金，花有清香月有阴。歌管楼台声细细，秋千院落夜沉沉。 - 苏轼
053. 一点浩然气，千里快哉风 - 苏轼
054. 锦城丝管日纷纷，半入江风半入云。此曲只应天上有，人间能得几回闻。 - 杜甫
055. 相逢情便深，恨不相逢早。识尽千千万万人，终不似、伊家好 - 施酒监
056. 江碧鸟逾白，山青花欲燃。今春看又过，何日是归年？ - 杜甫
057. 功盖三分国，名成八阵图。江流石不转，遗恨失吞吴。 - 杜甫
058. 清江一曲抱村流，长夏江村事事幽。自去自来梁上燕，相亲相近水中鸥。 - 杜甫
059. 王杨卢骆当时体，轻薄为文哂未休。尔曹身与名俱灭，不废江河万古流。 - 杜甫
060. 云母屏风烛影深，长河渐落晓星沉。嫦娥应悔偷灵药，碧海青天夜夜心。 - 李商隐
061. 昨夜星辰昨夜风，画楼西畔桂堂东。身无彩凤双飞翼，心有灵犀一点通。 - 李商隐
062. 向晚意不适，驱车登古原。夕阳无限好，只是近黄昏。 - 李商隐
063. 宣室求贤访逐臣，贾生才调更无伦。可怜夜半虚前席，不问苍生问鬼神。 - 李商隐
064. 直道相思了无益，未妨惆怅是清狂。 - 李商隐
065. 残阳西入崦，茅屋访孤僧。落叶人何在，寒云路几层。独敲初夜磬，闲倚一枝藤。世界微尘里，吾宁爱与憎。 - 李商隐
066. 定定住天涯，依依向物华。寒梅最堪恨，常作去年花。 - 李商隐
067. 寻芳不觉醉流霞，倚树沉眠日已斜。客散酒醒深夜后，更持红烛赏残花。 - 李商隐
068. 世间荣落重逡巡，我独丘园坐四春。纵使有花兼有月，可堪无酒又无人。青袍似草年年定，白发如丝日日新。欲逐风波千万里，未知何路到龙津。 - 李商隐
069. 滞雨长安夜，残灯独客愁。故乡云水地，归梦不宜秋。 - 李商隐
070. 花明柳暗绕天愁，上尽重城更上楼。欲问孤鸿向何处？不知身世自悠悠。 - 李商隐
071. 榴枝婀娜榴实繁，榴膜轻明榴子鲜。可羡瑶池碧桃树，碧桃红颊一千年。 - 李商隐
072. 从来系日乏长绳，水去云回恨不胜。欲就麻姑买沧海，一杯春露冷如冰。 - 李商隐
073. 地胜遗尘事，身闲念岁华。晚晴风过竹，深夜月当花。石乱知泉咽，苔荒任径斜。陶然恃琴酒，忘却在山家。 - 李商隐
074. 无赖夭桃面，平明露井东。春风为开了，却拟笑春风。 - 李商隐
075. 银烛秋光冷画屏，轻罗小扇扑流萤。天阶夜色凉如水，卧看牵牛织女星。 - 杜牧
076. 青山隐隐水迢迢，秋尽江南草未凋。二十四桥明月夜，玉人何处教吹箫？ - 杜牧
077. 娉娉袅袅十三余，豆蔻梢头二月初。春风十里扬州路，卷上珠帘总不如。 - 杜牧
078. 长安回望绣成堆，山顶千门次第开。一骑红尘妃子笑，无人知是荔枝来。 - 杜牧
079. 楼倚霜树外，镜天无一毫。南山与秋色，气势两相高。 - 杜牧
080. 芦花深泽静垂纶，月夕烟朝几十春。自说孤舟寒水畔，不曾逢著独醒人。 - 杜牧
081. 新年都未有芳华，二月初惊见草芽。白雪却嫌春色晚，故穿庭树作飞花。 - 韩愈
082. 草树知春不久归，百般红紫斗芳菲。杨花榆荚无才思，惟解漫天作雪飞。 - 韩愈
083. 结庐在人境，而无车马喧。问君何能尔？心远地自偏。采菊东篱下，悠然见南山。山气日夕佳，飞鸟相与还。此中有真意，欲辨已忘言。 - 陶渊明
084. 人生无根蒂，飘如陌上尘。分散逐风转，此已非常身。落地为兄弟，何必骨肉亲！得欢当作乐，斗酒聚比邻。盛年不重来，一日难再晨。及时当勉励，岁月不待人。 - 陶渊明
085. 忽逢桃花林，夹岸数百步，中无杂树，芳草鲜美，落英缤纷 - 陶渊明
086. 归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微 - 陶渊明
087. 引壶觞以自酌，眄庭柯以怡颜。倚南窗以寄傲，审容膝之易安 - 陶渊明
088. 富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐夫天命复奚疑 - 陶渊明
089. 
090. 